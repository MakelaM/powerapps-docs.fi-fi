Microsoft Dynamics 365 for Outlookin käyttöä varten sinun on kirjauduttava sisään tunnistetiedoillasi (sähköpostiosoite ja salasana). Nämä tiedot voidaan tallentaa paikallisesti niin, ettei järjestelmä pyydä tunnistetietoja aina, kun avaat Outlookin. Jos tallennat tiedot paikallisesti, Dynamics 365 for Outlook muodostaa automaattisesti yhteyden Microsoft Dynamics 365:een (online-versioon) aina, kun avaat Outlookin.  
  
 Kun olet ensimmäisen kerran kirjautunut sisään käyttämään Dynamics 365 for Outlookia, tietokoneen ja Dynamics 365:n (online-version) välinen yhteys on avoinna aina, kun Internet-yhteys on muodostettu. Voit poistaa tietokoneen ja Dynamics 365:n välisen yhteyden käytöstä vain määritysasetuksen avulla. Jos poistat yhteyden käytöstä, Dynamics 365 for Outlookin suorituskyky saattaa heikentyä.  
  
 Jos käytät Dynamics 365 for Outlookia sähköpostin seurantaan, sähköpostiviestiketju on kaikkien niiden organisaatioosi kuuluvien käyttäjien nähtävissä, joilla on viestien tarkasteluoikeus.  
  
Dynamics 365 for Outlook lähettää jokaisesta vastaanottamastasi sähköpostiviestistä lähettäjän ja vastaanottajan sähköpostiosoitteen sekä viestin aiherivin Dynamics 365 (online) -ohjelmaan. Näin Dynamics 365 (online) voi vahvistaa, tuleeko Dynamics 365 (online) -palvelun tallentaa tietty sähköpostiviesti. Kun seuraat kohdetta, Dynamics 365 -palvelu ylläpitää kohteen kopiota, joka on niiden organisaatioosi kuuluvien käyttäjien nähtävissä, joilla on tarvittavat oikeudet. Kun lopetat kohteen seuraamisen, kopio poistetaan automaattisesti Dynamics 365:stä (online-versiosta) vain, jos omistat kohteen.