Tervetuloa **Microsoft PowerApps**in **ohjattuun oppimiseen**. Tämä on vaiheittainen, omaan tahtiin opiskeltava verkkokurssi, jonka avulla kehität PowerApps-osaamisesi vankalle pohjalle.

**Ohjattuun oppimiseen** perustuva kurssi koostuu monesta osiosta, joissa kaikissa on useita aiheita. Kurssi on suunniteltu tarjoamaan ohjeet helposti pureskeltavina paloina. Looginen eteneminen ja esimerkit auttavat konseptien sisäistämisessä ja yksityiskohtien ymmärtämisessä. Mukana on myös paljon oppimista tukevia visualisointeja.

Jos olet PowerApps-**aloittelija**, pääset tämän kurssin avulla hyvin alkuun. Ja jos PowerApps on ennestään tuttu, tämä kurssi auttaa sisäistämään konseptit syvällisemmin ja täyttämään tiedoissa olevia aukkoja. Toivottavasti pidät kurssista. Luomme siihen jatkossa vielä lisää sisältöä.

## <a name="what-is-powerapps"></a>Mikä on PowerApps?
**PowerApps** on ohjelmistopalvelujen ja sovellusten kokoelma, joka muuttaa ja nopeuttaa mukautettujen toimialasovellusten rakennus- ja jakotapaa perustavanlaatuisella tavalla.

![Animoitu PowerApps-esittely](./media/learning-introducing-powerapps/powerapps-intro.gif)

PowerApps yhdistyy ennestään käytössä oleviin **pilvipalveluihin ja tietolähteisiin**. Siten voit nykyisten taitojesi pohjalta **rakentaa tiettyihin tarpeisiin sopivia sovelluksia nopeasti**. Voit jakaa sovellukset välittömästi työkavereiden kanssa verkossa, taulutietokoneella ja muilla mobiililaitteilla. PowerAppsin voi myös integroida **Microsoft Flow** -palvelun kanssa, jolloin työnkulkuja voi käynnistää suoraan sovelluksista. PowerApps voi olla **yksinkertainen ja nopea** – luoden muutamassa minuutissa sovelluksen, joka noutaa tietoa Excelistä tai pilvipalvelusta. PowerApps voi kuitenkin olla myös vankka ja **yritystasoinen** – valmiina monimutkaisiin tehtäviin, kuten yrityksen resurssien seuraamiseen ja taustajärjestelmiin yhdistämiseen.

## <a name="the-parts-of-powerapps"></a>PowerAppsin osat
PowerApps koostuu komponenteista, joilla luodaan, jaetaan ja hallitaan sovelluksia ja joilla suoritetaan näitä sovelluksia. Sovellukset luodaan **verkon** tai **Windowsin** PowerApps Studiossa, ja rakentamisessa käytetään sovelluksen edellyttämiä **tietoyhteyksiä**. Sivustolla **web.powerapps.com** voit määrittää ja hallita tietoyhteyksiä ja paikallisia yhdyskäytäviä sekä käyttää sovelluksille tarkoitettua Common Data Service -palvelua. Kun olet luonut sovelluksen, voit jakaa sen **Microsoft AppSourcessa** ja hallita sitä **hallintakeskuksessa**.

Voit suorittaa sovelluksia selaimessa **Microsoft Dynamics 365**:n tai **PowerApps Mobile**n avulla. PowerApps Mobile -mobiilisovellus on saatavilla Windows-, iOS- ja Android-laitteisiin.

PowerAppsin ohjattu oppiminen seuraa tätä sovellusten luomisen, jakamisen, hallinnan ja suorittamisen työnkulkua vaiheittain.

## <a name="how-powerapps-matches-your-role"></a>PowerApps mukautuu erilaisiin työrooleihin
PowerAppsin avulla **liiketoiminta-analyytikot** ja muut tietyn aihealueen asiantuntijat voivat helposti **luoda sovelluksia jo olemassa olevilla taidoillaan**. PowerApps-käyttäjiä on kuitenkin muunlaisiakin. Osa käyttäjistä vain suorittaa muiden luomia sovelluksia. Muut koodia työkseen kirjoittavat ihmiset (ammattikehittäjät) käyttävät PowerAppsia hienostuneiden sovellusten erittäin nopeaan rakentamiseen.

PowerAppsin käyttötapa voi riippua roolista projektissa tai tiimissä, ja rooli voi muuttua. Esimerkiksi kollega luo yrityksen asiakkuudenhallintajärjestelmään (CRM) sidotun sovelluksen ja sinä käytät sovellusta säännöllisesti lupaavien myyntimahdollisuuksien seuraamiseen. Tai ehkä koodaat itse sovelluksia omalle työryhmällesi, koska ne ovat heidän mielestään hyvin hyödyllisiä ja käytännöllisiä.

## <a name="next-steps"></a>Seuraavat vaiheet
Tässä kurssin yleiskatsauksessa opit, mikä PowerApps on ja mitkä ovat sen tärkeimmät ominaisuudet. Seuraavassa aiheessa tutustumme lähemmin PowerApps-komponentteihin.

